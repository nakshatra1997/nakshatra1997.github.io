horo_hindi=[{
    "0": "मेष राशि: आज का राशिफल\nआज का दिन आपके लिए काफी व्यस्तता भरा रहेगा। ऐसा हो सकता है कि काम की अधिकता के चलते आप अपने परिवार के लिए समय निकालने में कामयाब ना रहे, इसलिए परिवार के लोग आज आपसे कुछ नाराज हो सकते हैं। आज आपको राजनीतिक सहयोग भी प्राप्त होता दिख रहा है। स्वास्थ्य के प्रति सचेत रहें। नौकरी में आज आपको अपनी वाणी पर नियंत्रण रखना होगा। विरोधी प्रबल होंगे, लेकिन वह सायंकाल के समय स्वयं ही परास्त हो जाएंगे। रोजगार से जुड़े जातकों को आज कोई खुशखबरी प्राप्त हो सकती है।\n दूसरों के लिए ख़राब नीयत रखना मानसिक तनाव को जन्म दे सकता है। इस तरह के विचारों से बचें, क्योंकि ये समय की बर्बादी करते हैं और आपकी क्षमताओं को ख़त्म करते हैं। कार्यक्षेत्र में या करोबार में आपकी कोई लापरवाही आज आपको आर्थिक नुक्सान करा सकती है। ऐसे दोस्तों के साथ बाहर जाएँ, जो सकारात्मक और मददगार स्वभाव के हैं। अटके कामों के बावजूद रोमांस और बाहर घूमना-फिरना आपके दिलो-दिमाग़ पर छाया रहेगा। नए संपर्क बनाने और व्यावसायिक उद्देश्यों के लिए की गयी यात्रा फलदायी साबित होगी। खाली समय में आज आप अपने मोबाइल पर कोई वेब सीरीज देख सकते हैं। आज के दिन आप वैवाहिक जीवन का असली स्वाद चख सकते हैं। \nशुभ अंक :- 1 \nशुभ रंग :- नारंगी और सुनहरा \nउपाय :- बंदरों को गुड-चने खिलाने से हेल्थ अच्छी रहेगी। \n",
    "1": "वृष राशिः आज का राशिफल\nआज का दिन आपके लिए मिलाजुला रहेगा। आज आपके घर के लोगों में आपस में नोकझोंक हो सकती है, लेकिन फिर भी आपका दांपत्य जीवन सुखमय रहेगा। आज आप अपनी जीवनसाथी को कहीं बाहर घुमाने लेकर जा सकते हैं और उनके लिए कोई उपहार भी खरीद सकते हैं। आज आपने अपने व्यवसाय में जितनी मेहनत की है, आपको उतना फल अवश्य मिलेगा, जिससे आपके मन में सुकून का भाव रहेगा। आज आपकी धन पद व प्रतिष्ठा में वृद्धि होगी। ससुराल पक्ष के किसी व्यक्ति को यदि धन देना पड़े, तो सोच लें कि वह धन वापस आने में मुश्किल होगी। विद्यार्थियों का परीक्षा की दिशा में किया गया श्रम सार्थक होगा।ख़ुद को ज़्यादा आशावादी बनने के लिए प्रेरित करें। इससे न सिर्फ़ आपका आत्मविश्वास बढ़ेगा और व्यवहार लचीला होगा, बल्कि डर, ईर्ष्या और नफ़रत जैसे नकारात्मक मनोभावों में भी कमी आएगी। जीवन की गाड़ी को अच्छे से चलाना चाहते हैं तो आज आपको पैसे की आवाजाही पर विशेष ध्यान देना होगा। घर में उल्लास का माहौल आपके तनावों को कम कर देगा। आप भी इसमें पूरी सहभागिता करें और महज़ मूक दर्शक न बने रहें। एकतरफ़ा लगाव आपके लिए सिर्फ दिल तोड़ने का काम करेगा। आपको पता लग सकता है कि आपके बॉस आपसे इतने रूखेपन से क्यों बात करते हैं। वजह जानकर आपको वाक़ई तसल्ली होगी। वक्त की नाजाकत को समझते हुए आज आप सब लोगों से दूरी बनाकर एकांत में वक्त बिताना पसंद करेंगे। ऐसा करना आपके लिए हितकर भी होगा। आपका जीवनसाथी अपने दोस्तों में कुछ ज़्यादा व्यस्त हो सकता है, जिसके चलते आपके उदास होने की संभावना है। \nशुभ अंक :- 9 \nशुभ रंग :- लाल और मैरून \nउपाय :- चाँदी की चूड़ियाँ या कड़ा धारण करने से प्रेम सम्बन्धों में वृद्धि होती है। \n",
    "2": "मिथुन राशि : आज का राशिफल\nआज का दिन आपके लिए निश्चित रूप से फलदायक रहेगा। आज आपके पराक्रम में वृद्धि होगी। आपका पारिवारिक जीवन सुखमय रहेगा, जिसमें भाग्य का भी आपको भरपूर साथ मिलेगा। लंबे समय से रुके हुए कार्यों में आज प्रगति होगी, लेकिन आपकी आज कोई मूल्यवान वस्तु चोरी होने की आशंका बनी हुई है, इसलिए सतर्क रहें। अपने फिजूल के खर्चों पर लगाम लगाएं, नहीं तो आप परेशानी में आ सकते हैं। जीवनसाथी आज आपसे कुछ फरमाइश कर सकते हैं। सायंकाल के समय आज आप अपने मित्रों के साथ मौज मस्ती व कुछ खाने पीने में व्यतीत करेंगे। आपका कोई शत्रु आपके खिलाफ षड्यंत्र रच सकता है।\n मानसिक शान्ति के लिए किसी दान-पुण्य के काम में सहभागिता करें। जिन लोगों को आप जानते हैं, उनके ज़रिए आपको आमदनी के नए स्रोत मिलेंगे। बच्चे आपको अपनी उपलब्धियों से गर्व का अनुभव कराएंगे। आप अनुभव करेंगे कि आपके प्रिय का आपके प्रति प्यार वाक़ई बहुत गहरा है। नए ग्राहकों से बात करने के लिए बेहतरीन दिन है। दिन को कैसे अच्छा बनाया जाए इसके लिए आपको अपने लिए भी समय निकालना सीखना होगा। वैवाहिक जीवन में स्नेह को दिखलाने का अपना महत्व है और इस चीज़ का अनुभव आज आप करेंगे। \nशुभ अंक :- 7 \nशुभ रंग :- क्रीम और सफेद \nउपाय :- हनुमान चालीसा का पाठ करने से हेल्थ बेहतर होगी। \n",
    "3": "कर्क राशि: आज का राशिफल\nआज का दिन आपके लिए थोड़ा कठिनाई भरा हो सकता है। आज आपको किसी वजह से तनाव का भी सामना करना पड़ सकता है। आपको आज अपने स्वास्थ्य के प्रति सचेत रहना होगा, नहीं तो आपका शारीरिक कष्ट बढ़ सकता है। व्यवसाय में आज आपके विरोधी भी आपसे परास्त होंगे। व्यापारियों को आज भरपूर लाभ होगा और उनकी व्यवस्था की योजनाओं को भी आज बल मिलेगा, जिससे वह अपने बिजनेस की गति को तेज करेंगे। संतान के विवाह संबंधी समस्या आज समाप्त होगी। सायंकाल के समय आज आपको अपने पिताजी की सलाह की आवश्यकता होगी।आज का दिन ऐसे काम करने के लिए बेहतरीन है, जिन्हें करके आप ख़ुद के बारे में अच्छा महसूस करते हैं। घर में किसी फंक्शन के होने की वजह से आज आपको बहुत धन खर्च करना पड़ेगा जिसके कारण आपकी आर्थिक स्थिति खराब हो सकती है। शाम का ज़्यादातर समय मेहमानों के साथ गुज़रेगा। आप जहाँ हैं वहीं रहेंगे, बावजूद इसके प्यार आपको एक नए और अनोखे लोक में ले जाएगा। साथ ही आज आप रोमानी सफ़र पर भी जा सकते हैं। दफ़्तर में अपनी ग़लती स्वीकार करना आपके पक्ष में जाएगा। लेकिन आपको इसे सुधारने के लिए विश्लेषण की ज़रूरत है। आपकी वजह से जिसे नुक़सान हुआ हो, उससे माफ़ी मांगने की ज़रूरत है। याद रखिए कि हर कोई ग़लती करता है, लेकिन केवल बेवकूफ़ ही उन्हें दोहराते हैं। कार्यक्षेत्र में किसी काम के अटकने की वजह से आज आपका शाम का कीमती वक्त खराब हो सकता है। जब आप अपने जीवनसाथी से भावनात्मक तौर पर जुड़ते हैं, तो नज़दीकी अपने आप महसूस की जा सकती है। \nशुभ अंक :- 2 \nशुभ रंग :- सिल्वर और सफेद \nउपाय :- स्नान करने के बाद सफेद चंदन का तिलक मस्तक पर करने से आर्थिक पक्ष अच्छा रहेगा। \n",
    "4": "सिंह राशि: आज का राशिफल\nआज का दिन आपके लिए उत्तम फलदायक रहेगा। आज आपकी उपयोगी वस्तुओं में भी वृद्धि होगी और आपके भौतिक सुख सुविधाओं में भी इजाफा होगा, लेकिन आज आपको अपने कार्यालय में अपने साथ कार्य करने वाले साथियों के कारण कुछ तनाव मिल सकता है, इसलिए परेशान ना हो। सायंकाल के समय वह समाप्त हो जाएगा। यदि आज आप किसी को धन उधार देने की सोच रहे हैं, तो बिल्कुल ना दें क्योंकि उसका वापस आना मुश्किल होगा। वाहन के प्रयोग में सावधानी बरतनी होगी क्योंकि दुर्घटना होने की संभावना होती दिख रही है। आज आप अपने जीवन साथी से कुछ प्यार भरी बातें करेंगे।आपको अपना अतिरिक्त समय अपने शौक़ पूरे करने या उन कामों को करने में लगाना चाहिए, जिन्हें करने में आपको सबसे ज़्यादा मज़ा आता है। जिन लोगों ने किसी अनजान शख्स की सलाह पर कहीं निवेश किया था आज उन्हें उस निवेश से फायदा होने की पूरी संभावना है। दोस्त शाम के लिए कोई बढ़िया योजना बनाकर आपका दिन ख़ुशनुमा कर देंगे। मतभेद के चलते व्यक्तिगत संबंधों में दरार पड़ सकती है। अहम लोगों से बातचीत करते वक़्त अपने आँख-कान खुले रखिए, हो सकता है आपके हाथ कोई क़ीमती बात या विचार लग जाए। आज आप कोई नई पुस्तक खरीदकर किसी कमरे में खुद को बंद करके पूरा दिन गुजार सकते हैं। ख़ुद तनावग्रस्त होने की झल्लाहट आप बेवजह अपने जीवनसाथी पर निकाल सकते हैं। \nशुभ अंक :- 9 \nशुभ रंग :- लाल और मैरून \nउपाय :- गाय को पीले चने की दाल खिलाने से प्रेम सम्बन्ध अच्छे होंगे। \n",
    "5": "कन्या राशि: आज का राशिफल\nआज का दिन आपके लिए मिलाजुला रहेगा। आपका मन आज कुछ विशेष प्रकार की उधेड़बुन में लगा रहेगा। लंबे समय से आपके रुके हुए कार्यों के बारे में भी आज आप सोच सकते हैं, लेकिन यह तभी संभव होगा जब आप अपने आलस्य को छोड़ देंगे। आपके परिवार में आज आपकी कुछ झड़प हो सकती है, लेकिन आपको अपनी वाणी पर संयम रखना होगा। ससुराल पक्ष से भी आज आपको उपहार मिलता दिख रहा है। आपका मन धार्मिक कार्यों में लगा रहेगा, जिससे आपके मित्रों की संख्या में भी इजाफा होगा। आज आपको अपनी संतान पर गर्व महसूस होगा।ज़्यादा यात्रा करना झुंझलाहट पैदा कर सकता है। आज आपको अपने भाई या बहन की मदद से धन लाभ होने की संभावना है। आज आपका ऊर्जा से भरपूर, ज़िंदादिल और गर्मजोशी से भरा व्यवहार आपके आस-पास के लोगों को ख़ुश कर देगा। आपका प्रिय आपसे वादे की मांग करेगा, लेकिन ऐसा वादा न करें जिसे आप पूरा न कर सकें। व्यावसायिक साझीदार सहयोग करेंगे और आप साथ मिलकर टलते आ रहे कामों को पूरा कर सकते हैं। सेमिनार और प्रदर्शनी आदि आपको नई जानकारियाँ और तथ्य मुहैया कराएंगे। वैवाहिक जीवन का आनन्द लेने के पर्याप्त मौक़े हैं आज आपके पास। \nशुभ अंक :- 7 \nशुभ रंग :- क्रीम और सफेद \nउपाय :- सफेद फूल कुछ पैसे सहित जल में प्रवाहित करने से सेहत बनी रहेगी। \n",
    "6": "तुला राशिः आज का राशिफल\nआज का दिन आपके लिए उत्तम सुख-समृद्धि देने वाला रहेगा। आज आपके पुरुषार्थ में वृद्धि होगी। बेरोजगार व्यक्तियों को आज रोजगार मिलने की भरपूर संभावना है। यदि आपके नौकरी में आज कोई झगड़ा होता है, तो आपको उससे बचने का प्रयास करना होगा और अपने क्रोध को नियंत्रण में रखना होगा, नहीं तो वह आपके प्रमोशन को रुकवा सकता है। आज आपकी माता जी के स्वास्थ्य में कुछ कमी आ सकती है। आपको उनके स्वास्थ्य पर विशेष ध्यान रखना होगा।अपनी भावनाओं पर, ख़ास तौर पर ग़ुस्से पर, क़ाबू रखें। आज आपके ऑफिस का कोई सहकर्मी आपकी कीमती वस्तु चुरा सकता है इसलिए आज आपको अपना सामान ध्यान से रखने की जरुरत है। रिश्तेदारों से सहयोग मिलेगा और दिमाग़ी बोझ से छुटकारा मिलेगा। रोमांस के लिहाज़ से रोमांचक दिन है। शाम के लिए कोई ख़ास योजना बनाएँ और जितना हो सके, इसे उतना रुमानी बनाने की कोशिश करें। आज आपकी दृढ़ता और लगन सफलता हासिल करेंगे, क्योंकि आप लक्ष्य भेदने में क़ामयाब रहेंगे। हालाँकि सफलता के नशे को सिर पर न चढ़ने दें और ईमानदारी से कड़ी मेहनत जारी रखें। आपको याद रखने की ज़रूरत है कि भगवान उसी की मदद करता है, जो ख़ुद अपनी मदद करता है। आपका जीवनसाथी आज ऊर्जा और प्रेम से भरपूर है। \nशुभ अंक :- 1 \nशुभ रंग :- नारंगी और सुनहरा \nउपाय :- काली उड़द, काले तिल, और नारियल जल में बहाने से स्वास्थ्य अच्छा रहेगा। \n",
    "7": "वृश्चिक राशिः आज का राशिफल\nआज का दिन उन लोगों के लिए अच्छा रहेगा, जो किसी रोग से पीड़ित है, उन्हें आज के दिन पूरा लाभ होने की भरपूर उम्मीद है। आज आपको अनावश्यक व्यय से बचना होगा। व्यवस्था में किए गए प्रयास आज सफल होंगे। आज आपके स्वास्थ्य में सुधार आने से आपका मन भी प्रसन्न रहेगा। जीवन साथी के साथ लव लाइफ खुशनुमा रहेगी। आप अपनी संतान के प्रति अपनी जिम्मेदारियों को भी पूर्ण रूप से निभाएंगे। विद्यार्थियों को आज परीक्षा में कुछ कठिनाइयों का सामना करना पड़ेगा।आपकी सबसे बड़ी पूंजी आपकी हँसने-हँसाने की शैली है, अपनी बीमारी को ठीक करने के लिए इसका उपयोग करके देखें। जो लोग काफी वक्त से आर्थिक तंगी से गुजर रहे थे उन्हें आज कहीं से धन प्राप्त हो सकता है जिससे जीवन की कई परेशानियां दूर हो जाएंगी। आपका ज्ञान और हास-परिहास आपके चारों ओर लोगों को प्रभावित करेगा। हर रोज़ प्रेम में पड़ने की अपनी आदत को बदलिए। रचनात्मक कामों से जुड़े लोगों के लिए बेहतरीन दिन है, क्योंकि उन्हें वह शोहरत और पहचान मिलेगी जिसकी उन्हें लम्बे समय से तलाश थी। आज आप फुर्सत के क्षणों में कोई नया काम करने का सोचेंगे लेकिन इस काम में आप इतना उलझ सकते हैं कि आपके जरुरी काम भी छूट जाएंगे । अगर आप जीवनसाथी के अलावा किसी और को अपने ऊपर असर डालने का मौक़ा दे रहे हैं, तो जीवनसाथी की ओर से आपको नकारात्मक प्रतिक्रिया मिलना संभव है। \nशुभ अंक :- 3 \nशुभ रंग :- केसरिया और पीला \nउपाय :- सात मुखी रुद्राक्ष धारण करने से हेल्थ अच्छी रहेगी। \n",
    "8": "धनु राशिः आज का राशिफल\nआज का दिन आपके लिए मिश्रित फलदायक रहेगा। आपको अपने व्यापार के गुप्त शत्रुओं से सावधान रहने की आवश्यकता है, नहीं तो वह आपके व्यापार में नुकसान करा सकते हैं, सावधान रहें। आज आपको अपनी नौकरी में भी प्रमोशन मिल सकता है। ससुराल पक्ष से आज आपको लाभ होगा। सायंकाल के समय आपके घर अतिथि का आगमन हो सकता है, जिससे आपके मन में प्रसन्नता का भाव रहेगा। आर्थिक दृष्टिकोण से किए गए कार्यों में आज आपको सफलता प्राप्त होगी। यदि आप किसी नए कार्य करने में निवेश करना चाहते हैं, तो उसके लिए दिन उत्तम रहेगा।आज आप ऊर्जा से लबरेज़ होंगे- आप जो भी करेंगे उसे आप उससे आधे वक़्त में ही कर देंगे, जितना वक़्त आप अक्सर लेते हैं। दिन भर भले ही आप धन को लेकर जूझते रहें लेकिन शाम के वक्त आपको धन लाभ हो सकता है। जितना आपने सोचा था, आपका भाई उससे ज़्यादा मददगार साबित होगा। आपके प्रिय के साथ कुछ मतभेद उभर सकते हैं- साथ ही अपने साथी को अपना नज़रिया समझाने में भी तकलीफ़ महसूस होगी। कार्यक्षेत्र में आपको हर कोई गंभीरता से सुनेगा। लोग आपके बारे में क्या सोचते हैं आज आपको इस बात से कोई फर्क नहीं पड़ेगा। बल्कि आज आप खाली समय में किसी से मिलना जुलना भी पसंद नहीं करेंगे और एकांत में आनंदित रहेंगे। आपकी व्यस्त दिनचर्या के चलते आपका जीवनसाथी आपके ऊपर शक़ कर सकता है। लेकिन दिन के अन्त तक वह आपकी बात समझेगा और आपको गले लगाएगा। \nशुभ अंक :- 9 \nशुभ रंग :- लाल और मैरून \nउपाय :- अपने प्रेमी/प्रेमिका से मिलने से पूर्व कपड़ों पर इत्र लगाकर जाने से लव लाइफ अच्छी चलेगी। \n",
    "9": "मकर राशिः आज का राशिफल\nआज का दिन आपके लिए कुछ खास रहने वाला है। आपको अपनी रोजगार की दिशा में सफलता मिलेगी और उपहार व सम्मान मिलने से भी आपको लाभ होगा। यदि आप किसी संपत्ति में निवेश करने की सोच रहे हैं, तो उसके लिए भी दिन उत्तम रहेगा। भाग्य का भरपूर साथ मिलेगा। भाग्य परिवार में सुख व समृद्धि आने से प्रसन्नता रहेगी। आज कुछ प्रिय जनों से आपकी बात हो सकती है, जिससे मन में हर्ष रहेगा। संतान की नौकरी से संबंधित आप कुछ यात्रा करनी पड़ सकती है, जिसका भविष्य में आपको लाभ भी अवश्य होगा। सायंकाल का समय आज अपने परिवार के छोटे बच्चों के साथ मौज मस्ती में व्यतीत करेंगे।आपकी सेहत ठीक रहेगी, लेकिन यात्रा आपके लिए थकाऊ और तनावपूर्ण साबित हो सकती है। बिना किसी अनुभवी शख्स की सलाह के आज ऐसा कोई भी काम न करें जिससे आपको आर्थिक हानि हो। पारिवारिक समस्याओं को प्राथमिकता दें। इस बारे में बिना देर किए बातचीत करें, क्योंकि एक बार इस समस्या के हल हो जाने पर घर में जीवन बहुत आसान हो जाएगा और परिवार के लोगों को प्रभावित करने में आपको कोई कठिनाई नहीं आएगी। अगर आप अपने प्रिय को पर्याप्त समय न दें, तो वह नाराज़ हो सकता/सकती है। अगर आप कामकाज के लिए ज़रूरत से ज़्यादा दबाव बनाएंगे तो लोग भड़क सकते हैं – कोई भी फ़ैसला लेने से पहले दूसरों की ज़रूरतों को समझने की कोशिश करें। आज के दिन में आप बहुत व्यस्त रहेंगे लेकिन शाम के वक्त अपने मनपसंद कामों को करने के लिए भी आपके पास पर्याप्त समय होगा। आपके और आपके जीवनसाथी के बीच कोई बाहरी व्यक्ति दूरी पैदा करने की कोशिश कर सकता है, लेकिन आप दोनों चीज़ें संभाल लेंगे। \nशुभ अंक :- 9 \nशुभ रंग :- लाल और मैरून \nउपाय :- झूठी गवाही देने से बचना नौकरी/बिज़नेस के लिए शुभ है। \n",
    "10": "कुंभ राशिः आज का राशिफल\nआज का दिन आपके लिए निश्चित परिणाम लेकर आएगा। शासन में सत्ता से भी आज आपको सहयोग मिलता दिख रहा है। आपकी पद व प्रतिष्ठा में भी आज वृद्धि होगी, लेकिन आज धन के मामले में आपको अचानक से कहीं से रुका हुआ धन प्राप्त हो सकता है, लेकिन आपको अपनी आय व व्यय दोनों में संतुलन बना कर रखना होगा, तभी आप अपने भविष्य को संभाल पाएंगे। आज आपको किसी प्रकार के फालतू खर्चे से दूर रहने की जरूरत है। आज व्यापार के लिए कुछ यात्राएं कर सकते हैं, जो आपके लिए उत्तम रहेंगी। विद्यार्थियों को आज कुछ नया सीखने के लिए मिलेगा।आउटडोर गतिविधियां काफ़ी थकावटी और तनाव देने वाली साबित होंगी। बाकी दिनों के मुकाबले आज का दिन आर्थिक दृष्टि से अच्छा रहेगा और आपको पर्याप्त धन की प्राप्ति होगी। ज़रूरत के वक़्त आपको दोस्तों का सहयोग मिलेगा। आज के दिन रोमांस के नज़रिए से कोई ख़ास आशा नहीं की जा सकती है। यह करिअर के मोर्चे पर उन बदलावों को करने का सही वक़्त है, जिनके बारे में आप लम्बे समय से सोच रहे हैं। छात्रों को सलाह दी जाती है कि यारी-दोस्ती के चक्कर में इन कीमती पलों को खराब न करें। यार दोस्त आने वाले वक्त में भी मिल सकते हैं लेकिन पढ़ाई के लिए यही समय सबसे सही है। जीवनसाथी की वजह से आपकी कोई योजना या कार्य गड़बड़ हो सकता है; लेकिन धैर्य बनाए रखें। \nशुभ अंक :- 6 \nशुभ रंग :- पारदर्शी और गुलाबी \nउपाय :- अच्छी सेहत के लिए पूर्व की ओर मुख करके भोजन करें। \n",
    "11": "मीन राशिः आज का राशिफल\nआज का दिन आपके लिए उत्तम रहेगा। आपके पुराने झगड़ो व झंझटो से आज आपको मुक्ति मिलेगी और आप की प्रतिस्पर्धा भी बढ़ी दिखेगी। आप आज किसी से वाद-विवाद में ना पड़ें, मित्रों से आपके संबंधों में आज मधुरता आयेगी। किसी कार्य के संपन्न होने से आज मन में हर्ष की भावना रहेगी। ससुराल पक्ष से भी आज आपको मान सम्मान मिलता दिख रहा है। व्यापार में यदि आज आप कुछ नया करने की सोचेंगे, तो उसमें आपको उत्तम सफलता प्राप्त होगी और आप अपनी आर्थिक स्थिति को भी मजबूत बना पाएंगे। सायंकाल के समय आप अपने मित्रों के साथ मौज मस्ती में समय व्यतीत करेंगे।\n शाम के समय थोड़ा आराम कीजिए। दोस्तों की मदद से वित्तीय कठिनाईयाँ हल हो जाएंगी। आपका लापरवाह रवैया आपके माता-पिता को दुःखी कर सकता है। कोई भी नयी परियोजना शुरू करने से पहले उनकी राय भी जान लें। प्रेम जीवन की डोर को मजबूत बनाए रखना चाहते हैं तो किसी तीसरे की बातों को सुनकर अपने प्रेमी के बारे में कोई भी राय न बनाएं। कुछ सहकर्मी कई अहम मुद्दों पर आपकी कार्यशैली से नाख़ुश होंगे, लेकिन यह वे आपको बताएंगे नहीं। अगर आपको लगता है कि परिणाम आपकी उम्मीद के मुताबिक़ नहीं आ रहे हैं, तो अपनी योजनाओं का फिर से विश्लेषण कर उनमें सुधार लाना बेहतर रहेगा। हितकारी ग्रह कई ऐसे कारण पैदा करेंगे, जिनकी वजह से आज आप ख़ुशी महसूस करेंगे। जीवनसाथी के किसी अचानक काम की वजह से आपकी योजनाएँ बिगड़ सकती हैं। लेकिन फिर आपको महसूस होगा कि जो होता है अच्छे के लिए ही होता है। \nशुभ अंक :- 4 \nशुभ रंग :- भूरा और सलेटी \nउपाय :- बड़ के पेड़ पर दूध चढ़ायें और फिर गीली हुई मिटटी से तिलक करें, स्वास्थ्य बढ़िया रहेगा। \n"
}]
